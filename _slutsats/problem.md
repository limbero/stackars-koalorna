---
layout: default
---
# Slutsats 
---
## Hur lever koalan?

De lever främst i Australiens östra kustområden bland eukalyptusträd. Bland träden får de både den mat och skydd de behöver för att överleva. Det lilla djuret är så kräset att det inte ens dricker vatten utan utvinner den livsviktiga vätskan från eukalyptusbladen. Av de över hundra eukalyptusarter som finns i Australien äter koalorna endast tre eller fyra. Koalan har funnits i Australiens västra och södra delstater men har under de senaste åren utdött i dessa områden. 


## Vilka är anledningarna till att koalan är utrotningshotad?

Idag är koalan mycket hotad av flera anledningar, delvis på grund av bränderna men även på grund av konsekvenserna av den globala uppvärmningen. Artens långsamma rörelsemönster och upp mot 20 timmars sömn per dygn gör att de blir ett enkelt byte för lågorna. 
Avskogning och bränder har påverkat Australiens koalor mycket. Tyvärr innebär förstörelsen och fragmenteringen av deras livsmiljö att de tvingas lämna sitt hem för att leta efter en annan plats att bosätta sig på. Under denna vandring stöter de på många farligheter som bilar, attacker av hundar eller sjukdomar som klamydia. Tusentals koalor dör varje år då de är extremt känsliga för klimat och naturförändringar och sedan 2012 är koalorna utropade som "sårbara" och har lagts till på listan över hotade djur.Vi har redan tappat 1 av 4 koalor under de senaste 20 åren. I denna takt kan koalapopulationer utrotas redan 2050. 

 
## Hur har koalans situation sett ut historiskt: 

John Prince var den första Européen att dokumentera koalans existens. Europeerna ansåg Koalans päls som en god bytesvara vilket gjorde att miljontals koalor sköts för sin päls fram tills 1930. Offentliga uppgörelser av slakten tvingade regerande i alla stater att förklara Koalan som en "skyddad art" i slutet av 1930-talet. Koalan har alltså en väldigt tydlig historia av att ha blivit jagad och utsatt, vilket har försatt dem i en än sämre situation att hantera farliga situationer som exempelvis bränder.

## Vilka åtgärder kan och bör vidtas?

En självklar slutsats utav detta arbete är att det krävs stora åtgärder för att lyckas rädda och skydda de få koalor som finns kvar idag. Dessa åtgärder behöver komma från ett politiskt plan, med lagförslag och avtal, och genom eget ansvarstagande hos individer. Det blir alla människors ansvar att minska sina koldioxidutsläpp utifrån förmåga, t.ex. att minska sin köttkonsumtion, eller att inte bidra till flygindustrin och välja klimatsmarta transportsätt istället.

## Hur påverkas det ekologiska, samhällsenliga och kulturella perspektivet av koalans försvinnande?

Koalan har en stor betydelse för samtliga perspektiv. Ur ett ekologiskt perspektiv är arten viktig eftersom att den skyddar livsmiljön för en stor kvantitet av andra djur och växtarter. Exempelvis möjliggörs markinsekternas konsumtion av att koalorna, vid egen konsumtion, bryter grenar och tappar löv. Koalans kost består av överskottsvegetation och minskar genom detta den lättantändliga biomassan som kan skapa intensiva bränder. 

Ur ett kulturellt perspektiv då koalan, bland ursprungsbefolkningen, spelar en betydande roll i många berättelser, sånger samt i konst. Koalan är även viktig ur ett kulturellt och samhällsenligt perspektiv på så sätt att denna globalt älskade art drar till sig stor turism, vilket är viktigt för landets ekonomi. 

## Vilka konsekvenser kan det bli om koalan försvinner?
Konsekvenserna av koalans försvinnande kan bli (och är) många. utöver känslomässiga konsekvenser, då koalan är en internationellt älskad art som går att finna överallt i form av tryck på textilier, leksaker, gosedjur samt i reklam och spel. Koalan har utöver ett kommersiellt värde, även ett värde för kulturen - speciellt för landets ursprungsbefolkning, Aboriginerna. 

Ytterligare konsekvenser kommer vara att djurlivet påverkas negativt. Koalan är betydande och ibland nödvändig för andra arters överlevnad. Utan koalan kommer det även finnas en större andel lättantändlig biomassa (vad koalans kost till större del består av) som kan skapa intensiva bränder.

Turismen är mycket viktig för Australiens ekonomi och något som lockar turister är bland annat koalan. Ett skulle alltså med stor sannolikhet påverka landets turism. Turismen påverkas → påverkar ekonomin

## Hur hänger det ekologiska perspektivet samman med det samhällsenliga perspektivet?
Koalan drar till sig mycket turism men turismen har dessvärre en baksida. I och med bland annat transport, släpps stora mängder av växthusgasen koldioxid ut. Denna gas bidrar i sin tur till den globala uppvärmningen som förändrar klimatet på flera håll i världen och på sikt ökar risken för skogsbränder. Utöver ett direkt hot mot arten överlevnad och förstörelse av dess livsmiljö, innebär skogsbränder även förstörelse av viktiga kolsänkor. En minskad turism skulle eventuellt vara hotande för landets ekonomi men en ökad turism är synonymt med ökade koldioxidutsläpp, vilket kommer få konsekvenser för djur- och växtlivet, vilket i sin tur kan resultera i en minskad turism. Slutsatsen av detta är alltså att samtliga perspektiven påverkar varandra.
 
 
 
 

Skriven av samtliga.
