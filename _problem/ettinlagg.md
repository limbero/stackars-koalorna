---
layout: default
---
# Konsekvenser om koalan försvinner

Närmare en halv miljard djur tros ha dött i och med bränderna i Australien varav cirka 8000 av dessa beräknas vara koalor, menar Aftonbladet i en artikel publicerad 2020-01-03. 
Att så många koalor har dött har till stor del att göra med att de inte är tillräckligt snabba - deras långsamma rörelsemönster och upp mot 20 timmars sömn per dygn gör att de blir ett enkelt byte för lågorna. 

I naturen har koalorna en viktig roll för många andra arter som också lever i den australienska busken. Att skydda koalans habitat i ett försök att rädda arten skyddar även livsmiljön för en stor kvantitet av andra djur och växtarter. Bland djurarterna räknas pungråttor, fladdermöss, fåglar och reptiler. I delstaten New South Wales kustområde beräknas det leva mellan 15 000 och 28 000 koalor. “Uppemot 30 procent av deras livsmiljö har förstörts” skrev Aftonbladet på sin hemsida i slutet av förra året. 
Koalan har en stor påverkan på ekosystemen. Artens viktigaste ekologiska roll är i eukalyptus-skogen där de spenderar större delen av sin tid. Koalans kost består av överskottsvegetation och minskar genom detta de lättantändliga biomassan som kan skapa intensiva bränder, menar hemsidan Worldatlas.com. Eukalyptusblad har en låg proteinhalt, ett flertal osmältbara substanser samt innehåller terpentinämnen som är giftiga för de flesta djur. Enligt Wikipedia är detta med stor sannolikhet en evolutionär anpassning. Koalan är dock inte den enda arten som livnär sig på eukalyptusbladen - det finns andra djur och insekter som tävlar om samma proviant. Markinsekternas konsumtion möjliggörs av att koalorna, vid egen konsumtion, bryter grenar och tappar löv. 

Under regnperioderna fungerar koalans spillning som näringsämnen för en senare återanvändning som görs av mindre växter. Worldatlas.com menar att detta i sin tur särkrar skogarnas förmåga att upprätthålla framtida liv i skogen. Spillningen är i sig också viktig då flera insekter och gnagare livnär sig på denna. Precis som flera andra arter är resterna från koalan, efter att den avlidit, även en viktig källa till mat för flera organismer.
	
Koalan är inte bara viktig ur ett ekologiskt perspektiv då arten har en stor påverkan på ekosystem med djur och växter, utan koalan har även en stor kulturell betydelse för Australiens ursprungsbefolkning, Aboriginerna. Organisationen WWF (Världsnaturfonden) menar att koalan, bland ursprungsbefolkningen, spelar en betydande roll i många berättelser, sånger samt i konst. Koalan är även viktig ur ett kulturellt perspektiv på så sätt att denna globalt älskade art drar till sig stor turism - något som är mycket viktigt för landets ekonomi. Enligt Ne.se besöktes landet av ca 6 miljoner turister 2010. Människor från hela världen, i första hand från Japan, USA och Västeuropa, kommer för att se koalor i djurparker och naturreservat. Koalor presenteras i spel, barnprogram, reklam och finns att köpa som leksaker och gosedjur. 

Koalan går även att finna som tryck på kläder och textilier. På bilden nedan kan vi se en av hemsidans läsare, Maja Matsdotter i sällskap av hunden Tussebert, bära en typisk “turist-tröja” från Australien. På tröjan ser vi en koala som står som representant för landets kultur och sevärdheter.

<img alt="bild på maja" src="{{ site.baseurl }}/assets/Maja koala tusse.JPG" style="width: 50%; display: block; margin: 0 auto;">

Tyvärr finns det, som med mycket, en baksida med all kommersiell upphaussning kring denna art. Turismen bidrar till ökade utsläpp av växthusgaser som på lång sikt kan vara förödande för artens överlevnad. Bara mellan år 1990 och 2010 reducerades mängden koalor i Queensland och New South Wales med 42% skriver Naaman Zhou på thegaurdian.com. Fortsätter vi så här befarar ett flertal forskare att arten riskerar att dö ut redan år 2050. Sträckan mellan Arlanda (ARN) och Sydney Airport (SYD), beräknas enligt Google Maps är vara 15 587 km. Detta motsvarar enligt utsläppsrätt.se, utsläpp av 7 575 ton koldioxid. 

Med den globala uppvärmningen förändras klimatet på flera håll i världen, varmt och torrt väder blir allt vanligare i och med klimatförändringarna och detta väder är det “idealiska förhållandena för skogsbränderna” skriver Naturskyddsföreningen på sin hemsida under rubriken *Skogsbränder och klimatförändringar – hur hänger de ihop?*. 


