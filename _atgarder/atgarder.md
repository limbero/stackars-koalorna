---
layout: default
---
# Situationen idag
Bränder har härjat i Australien sedan september 2019, i staten New South Wales på östkusten av Australien. Bränderna kom att sprida sig till alla 6 stater, ett brandområde med en areal på över 180 000 km2. Detta har inneburit massevakuering för människor som bor i utsatta områden, 3000 personer har mist sina hem och 34 personer har omkommit som en konsekvens av bränderna. 

Det är dock inte människorna som har drabbats hårdast av katastrofen, utan djuren. Det uppskattas att en miljard djur har dött i bränderna, och över 50 hotade arter har blivit av med 80% av deras landområde på grund av bränderna. Koalor är en art som redan innan 2019 klassades som “funktionellt utrotad” då det endast återstod ca 80 000 som en följd av avskogning, sjukdomar och klimatpåverkan. Funktionellt utrotad definieras som att en art inte längre spelar en betydande och påverkande roll i ett ekosystem längre. Detta är ett av många tecken på vad forskare menar är ett sjätte massutdöende. Det sker just nu, och i och med bränderna i Australien har situationen blivit än mer kritisk, inte minst för koalorna. De drabbades mycket hårt och upp till 30% av de koalor som fanns vid New South Wales kusten befaras ha dött.
